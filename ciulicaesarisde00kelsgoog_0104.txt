68 m: BELLo GALL1co

in Italia servili tumultu, quos tamen aliquid usus ac disci·
plina, quae a nobis accepissent, sublevarent. Ex quo iudi-
cari posse, quantum haberet in se boni constantia, propterea
quod, quos aliquamdiu inermos sine causa timuissent, hos
5 postea armatos ac victores superassent. Denique hos esse
eosdem, quibuscum saepenumero Helvetii congressi non
solum in suiS, sed etiam in illorum finibuS, plerumque supera-
rint, qui tamen pares esse nostro exercitui non potuerint.
Si quos adversum proelium et fuga Gallorum commoveret,
10 hos, si quaererent, reperire posse, diuturnitate belli defetigatis
Gallis, Ariovistum, cum multos menses castris se ac paludibus

tenuisset neque sui potestatem fecisset, desperantes iam de ·

pugna et dispersos subito adortum, magis ratione et consilio
quam virtute vicisse. Cui rationi contra homines barbaros
¹5 atque imperitos locus fuisset, hac ne ipsum quidem sperare
nostros exercitus capi posse. Qui suum timorem in rei
frumentariae simulationem angustiasque itineris conferrent,
facere arroganter, cum aut de officio imperatoris desperare
aut praescribere viderentur. Haec sibi esse curae, frumentum
²0 Sequanos, LeuCOS, Lingones subministrare, iamque esse in
agris frumenta matura 3 de itinere ipsos brevi ternpore iudica-
turos, Quod non fore dicto audientes neque signa laturi
dicantur, nihil se ea re commoveri: scire enim, quibuscum-
que exercitus dicto audiens non fuerit, aut male re gesta
25 fortunam defuisse, aut aliquo facinore comperto avaritiam
esse convictam ε suam innocentiam perpetua vita, felicitatem
Helvetiorum bello esse perspectam. Itaque se, quod 'in
longiorem diem collaturus fuisset, repraesentaturum et prox·
ima nocte de quarta vigilia castra moturum, ut quam primum
30 intellegere posset, utrum apud eos pudor atque officium an
timor valeret. Quod si praeterea nemo sequatur, tamen
se cum sola decima legione iturum, de qua non dubitaret,
sibique eam praetoriam cohortem futuram. Huic legioni
Caesar et indulserat praecipue et propter virtutem confidebat
35 maxime.

