ΜΒ. v. cAP. V11-1x. 127

et leni Africo provectuS‚ media circiter nocte vento intermisso,
cursum non tenuit et longius delatus aestu orta luce sub sinis-
tra Britanniam relictam conspexit. Tum rursus aestus com-
mutationem secutus remis contendit, ut eam partem insulae
caperet, qua optimum esse egressum superiore aestate cog· 5
noverat. Qua in re admodum fuit militurn virtus laudanda,
qui vectoriis gravibusque navigiis non intermisso remigandi
labore longarum navium cursum adaequarunt. Accessum est
ad Britanniam omnibus navibus meridiano fere tempore,
neque in eo loco hostis est visus ς sed, ut postea Caesar ex 10
captivis cognovit, cum magnae manus eo convenissent, multi-
tudine navium perterritae, quae cum annotinis privatisque,
quas sui quisque commodi fecerat, amplius octingentae uno
erant visae tempore, a litore discesserant ac se in superiora
loca abdiderant. 1 5

IX. Caesar exposito exercitu et loco castris idoneo capto,
ubi ex captivis cognovit, quo in loco hostium copiae conse-
dissent, cohortibus decern ad mare relictis et equitibus tre·
centiS, qui praesidio navibus essent, de tertia vigilia ad hostes
contendit, eo minus veritus navibus, quod in litore molli 20
atque aperto deligatas ad ancoram relinquebat, et praesidio
navibus Quintum Atrium praefecit. Ipse noctu progressus
milia passuum circiter ΧΠ hostiurn copias conspicatus est.
Illi equitatu atque essedis ad flumen progressi ex loco supe-
riore nostros prohibere et proelium committere coeperunt. 25
Repulsi ab equitatu se in silvas abdiderunt, locum nancti
egregie et natura et opere munitum, quem domestici belli,
ut videbantur, causa iam ante praeparaverant3 nam crebris
arboribus succisis omnes introitus erant praeclusi. Ipsi ex
silvis rari propugnabant nostrosque intra munitiones ingredi 30
prohibebant. At milites legionis septimae testudine facta et
aggere ad munitiones adiecto locum ceperunt eosque ex silvis
expulerunt paucis vulneribus acceptis. Sed eos fugientes -
longius Caesar prosequi vetuit, et quod loci naturam ignora-
bat, et quod, magna parte diei consumpta, munitioni castrorum 35
tempus relinqui volebat.

