Lm. v11. CAP. v-xx. 173

timentes confirmat, praesidia in Rutenis provincialibus, Volcis
Arecomicis, Tolosatibus circumque Narbonem, quae loca
hostibus erant finitima, constituit, partem copiarum ex pro-
vincia supplementumque, quod ex Italia adduxerat, in Hel·
vios‚ qui fines Arvernorum contingunt, convenire iubet. 5
VIII. His rebus comparatis represso iam Lucterio et re—
mote, quod intrare intra praesidia periculosum putabat, in
Helvios proficiscitur. Etsi mons Cebenna, qui Arvernos ab
Helviis discludit, durissimo tempore anni altissima nive iter
impediebat, tamen discussa nive sex iu altitudinem pedum 10
atque ita viis patefactis summo militum sudore ad fines Arver-
norum pervenit. Quibus oppressis inopinantibuS, quod se
Cebenna ut muro munitos existimabant, ac ne singulari qui-
dem umquam homini eo tempore anni semitae patuerant,
equitibus imperat, ut, quam latissime possint, vagentur et 15
quam maximum hostibus terrorem inferant. Celeriter haec
fama ac nuntiis ad Vercingetorigem perferuntur 3 quem per-
territi omnes Arverni circumsistunt atque obsecrant, ut suis
fortunis consulat neu se ab hostibus diripi patiatur, praesertim

cum videat omne ad se bellum translatum. Quorum ille 20
precibus permotus castra ex Biturigibus movet in Arvernos
versus.

IX. At Caesar biduum in his locis moratuS, quod haec de
Vercingetorige usu ventura opinione praeceperat, per causam
supplementi equitatusque cogendi ab exercitu discedit, Bru· 25
tum adulescentem his copiis praeficit; hunc monet, ut in
omnis partes equites quam latissime pervagentur: daturum
se operam, ne longius triduo ab castris absit. His constitutis
rebus suis inopinantibuS, quam maximis potest itineribuS,
Viennam pervenit. Ibi nanctus recentem equitatum, quem 30
multis ante diebus eo praemiserat, neque diurno neque noc-
turno itinere intermisso per fines Aeduorum in Lingones con-
tendit, ubi duae legiones hiemabant, ut, si quid etiam de sua
salute ab Aeduis iniretur consilii, celeritate praecurreret. Eo
cum pervenisset, ad reliquas legiones mittit priusque omnes 35
in unum locum cogit, quam de eius adventu Arvernis nuntiari
posset. Hac re cognita Vercingetorix rursus in Bituriges ex-
ercitum reducit atque inde profectus Gorgobinam, Boiorum

